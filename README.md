# ELTERadiatedPlants

Egy bolygón különböző fajtájú növények élnek, minden növény tápanyagot használ.
Ha egy növény tápanyaga elfogy (a mennyisége 0 lesz), a növény elpusztul. 
A bolygón három fajta sugárzást különböztetünk meg: alfa sugárzás, delta sugárzás, nincs sugárzás. 
A sugárzásra a különböző fajtájú elő növények eltérő módon reagálnak. 
A reakció tartalmazza a tápanyag változását, illetve a következő napi sugárzás befolyásolását. 

A másnapi sugárzás alakulása: 
ha az alfa sugárzásra beérkezett igények összege legalább hárommal meghaladja a delta sugárzás igényeinek összegét, akkor alfa sugárzás lesz; 
ha a delta sugárzásra igaz ugyanez, akkor delta sugárzás lesz; 
ha a két igény közti eltérés háromnál kisebb, akkor nincs sugárzás. 
Az első nap sugárzás nélküli.

Minden növény jellemzői: az egyedi neve, a rendelkezésre álló tápanyag mennyisége, hogy él-e. 

A szimulációban részt vevő növények fajtái a következők: puffancs, deltafa, parabokor. 
A következőkben megadjuk, hogy az egyes fajták miként reagálnak a különböző sugárzásokra. 
Először a tápanyag változik, és ha a növény ezután él, akkor befolyásolhatja a sugárzást.

• Puffancs: 
Alfa sugárzás hatására a tápanyag mennyisége kettővel nő,
sugárzás mentes napon a tápanyag eggyel csökken, 
delta sugárzás esetén a tápanyag kettővel csökken. 
Minden esetben úgy befolyásolja a másnapi sugárzást, hogy 10 - tápanyag értékben növeli az alfa sugárzás
bekövetkezését. 
Ez a fajta akkor is elpusztul, ha a tápanyag mennyisége 10 fölé emelkedik.

• Deltafa: 
Alfa sugárzás hatására a tápanyag mennyisége hárommal csökken,
sugárzás nélküli napon a tápanyag eggyel csökken, 
delta sugárzás hatására a tápanyag néggyel nő. 
Ha a tápanyag mennyisége 5-nél kisebb, akkor 4 értékben növeli a delta sugárzás bekövetkezését, 
ha 5 és 10 közé esik, akkor 1 értékben növeli a delta sugárzás bekövetkezését, 
ha 10-nél több, akkor nem befolyásolja a másnapi sugárzást.

• Parabokor: 
Akár alfa, akár delta sugárzás hatására a tápanyag mennyisége eggyel nő. 
Sugárzás nélküli napon a tápanyag eggyel csökken. 
A másnapi sugárzást nem befolyásolja.

Készítsünk programot a növények viselkedésének és a sugárzás szimulálására. 
A program egy szövegfájlból olvassa be a szimuláció adatait. 
Az első sorban a szimuláció napjainak száma található. 
A következő sorok tartalmazzák a növények adatait szóközökkel elválasztva: a növény nevét, a fajtáját és a kezdetben
rendelkezésére álló tápanyag mennyiségét. 

A fajtát egy karakter azonosít: a – puffancs, d – deltafa, p – parabokor.
A program kérje be a fájl nevét, majd jelenítse meg a túlélők nevét. 
Ehhez valósítsuk meg a növényeket reprezentáló osztályokat, amelyek egy absztrakt lény osztály
leszármazottai. 
A lényekhez szükséges műveletek a különböző sugárzásoknak, valamint 2 tulajdonság: él-e a lény, illetve a név lekérdezés.

Egy lehetséges bemenet:
10 nap, 
Falánk a 7,
Sudár d 5,
Köpcös p 4.
Nyúlánk d 3
